<div class="row">
    <div class="col-md-8">
        <p>Gândirea antreprenorială în procesul de vânzare te face să vezi dincolo de promovarea şi vânzare produselor pe care le ai în targetul lunar şi te aduce mai aproape de client, mai aproape de felul în care el gândeşte şi de nevoile conştientizate sau nu de el. Procesul de vânzare al produselor trebuie să ajungă dincolo de a oferi informaţii despre caracteristicile şi beneficiile produsului tău şi să te ducă într-o zonă consultativă care să te ajute să conectezi beneficiile cu nevoile reale ale clientului. Mai mult decât atât, această interacţiune consultativă cu clientul îi poate oferi acestuia perspective noi despre felul în care îşi poate dezvolta afacerea, motiv pentru care te va poziţiona în topul preferinţelor atunci când se vor ivi provocări noi, care pot fi rezolvate cu ajutorul produselor tale.</p>
    </div>
    <div class="col-md-4">
        <p style="font-weight: 700;">Recomandat pentru cei care vor să:</p>
        <ul>
            <li>facă o schimbare în modul de abordare a clienţilor</li>
            <li>dezvolte nivelul de înţelegere a situaţiilor în care se află clienţii lor</li>
            <li>ofere perspective noi partenerilor pentru a construi relaţii durabile bazate pe încredere</li>
        </ul>
    </div>
</div>